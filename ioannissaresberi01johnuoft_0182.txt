451 b IOANNIS SARESBERIENSIS [ΗΒ. 11

non quod res praeterita reuocetur, quae in eo nulla prae-
teriit, sed quod res futura expectatur, quae ab insidiis
fortunae pendet ut sit. Deinde tu ipse potes prouidisse
aliquod bonum, quod forte futurum est bonum, et potest
non fore bonum; et idem potes non prouidisse bonum, 5
c non quia possis non prouidisse quod prouidisti, sed quia
potest non bonum esse quod prouidisti. Item potes quid
promisisse uel stipulatus esse utiliter, idemque potes non
promisisse, aut non stipulatus esse utiliter; quod tamen
promisisti uel stipulatus es, non promisisse aut non 10
stipulatus esse non potes. Praeterea, tu in fundum
Sempronianum illum qui te sequitur praecessisti3 et si
alium praecessisti, te alius aut secutus est aut sequitur
aut sequetur. Cum ergo consequentis euacuari possit
euentus, antecedentis quoque ueritas potest infirmari, ut 15
et tu qui praecesseras non praecessisse possis. Quo tamen
ingressus es, non potes non fuisse ingressus, neque quod
factum est connumerari potest infectis, neque quod prae· '
d teriit, ne fuerit, poterit reuocari. In his enim omnibus
quae mente concepta uel uerbis expressa uel actu completa 20
transierunt, non possunt nec poterunt exinde non fuisse,
etsi qualia futura erant, dum eadem sui natura certus non
fixit euentus, ualeant non fuisse. Talium uero clauduntur
ambitu omnia, quae cuiuscumque generis imminentis ap-
pellatione clauduntur, licet familiarius ad quantitatem ²5
aut ad aliquid aut ad quodlibet aliorum naturaliter
applicentur. Quid ergo mirum, si ille qui omnia potest,
et quae praeuidit, non praeuidisse potest? cum constet
fidei quod ea quae praeuisa sunt non euenire possunt, et
quae non praeuisa sunt euenire, nec tamen citra conspe· 30
ctum prouidentiae ualeant euenire. Ait enim Ysaias: Si
uolueritis ambulare in praeceptis meis et audieritis me,
452 a bona terrae comedetis; quod si nolueritis, et me ad
iracundiam concitaueritis, gladius deuorabit uos,¹ quia os
Domini locutum est. Ecce quia liberum hic seruatur 35

11, 12 fundum Sempronianum: exemplum apud iurisconsultos
notum; e. g. Diq. xliv. 1 ξ 16; cf. Seium infra (453 a). 31, 32 Si
uolueritis etc.: Isa. i. 19, 20.

126

