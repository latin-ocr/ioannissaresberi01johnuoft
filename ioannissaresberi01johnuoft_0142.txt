427 c IOANNIS SARESBERIENSIS [ΗΒ. 11

longe relegata est omnis inuidia. Itaque consequenter
cuncta sui similia, prout natura cuiusque beatitudinis
capax esse poterat, effici uoluit, quam quidem Dei uolun-
. tatem certissimam rerum originem esse si quis ponat, recte
eum putare consentiam. Et quidem sapientia Dei et 5
bonitas, quae rebus omnibus originem praebet, natura
rectissime appellatur ; contra quam utique nihil fit, quia
dispositionem Dei nihil euacuat, aut causas quae in mente
illius, qui fecit celos in intellectu, ab eterno constiterunt,
d suo priuat effectu. Insunt itaque rebus seminales euen- 10
tuum causae et originariae rationes, quae praeordinato
tempore in suos procedunt effectus, ex eo quidem mirabiles,
non quod nullas sed quod occultissimas habeant rationes.
Humor siquidem de intimis terrae uisceribus ab arborum
uel uinearum radicibus appetitiua quadam uirtute attrahi· 15
tur, deinde quadam distributione naturae digeritur per
plantarum membra, et cum sua decoctione profecerit,
turgescit in surculos, et quo ad sustentationem sui non
· indiget, in folia et fructus emittit, qui cum maturuerint
in musta despumant et sic per interualla temporum con· 20
sueto usu uina parturiunt. Si uero occulta dispositione
428 a Dei quibusdam naturae cuniculis digestus et maturatus
humor absque temporis interstitio inopinatum uertatur
in uinum, miraculum quidem est, quia altitudo diuinae
dispensationis nostrum transcendit intellectum. Sed, ut 25
ait sapiens, cedat inscitiae nubilus error, cessent profecto
mira uideri. Non tamen mirabilium Dei fidem uel auctori-
tatem infringo, sed altitudinem diuitiarum sapientiae et
scientiae suae plena humilitate ueneror et admiror, sciens
quia quod stultum est Dei, sapientius est hominibus. In 30
multis etenim labi humana infirmitas est, sicut in nullo aliter
sentire quam res se habeat, angelica uel diuina perfectio.

16 dirigetur M 17 de post cum add. M

9 qui fecit etc.: v. Prov. iii. 19. 10, 11 seminales causae: v. Aug.
de Gen. ad Litt. ix. 17 ξ 32 Quaest. iu Heptateuchum ii. 21 (in Exod.
vii. 12) (Migne‚ P. L. xxxiv. 406, 602). 14 Humor etc. : cf. Aug. de
Gen. ad Litt. vi. 15 (Migne‚ P. L. xxxiv. 349) alibi. 26 cadat eto. :
Boeth. Consol. iv. Metr. 5. 28 altitudinem etc.: Rom. xi. 33. 30
quia quod etc.: 1 Cor. i. 25.

86

